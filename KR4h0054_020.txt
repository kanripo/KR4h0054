# -*- mode: mandoku-view; -*-
#+TITLE: 江湖後集
#+DATE: 2015-08-25 00:33:56.798825
#+PROPERTY: ID KR4h0054
#+PROPERTY: BASEEDITION WYG    
#+PROPERTY: JUAN 卷二十
<pb:KR4h0054_WYG_020-1a>¶
欽定四庫全書¶
　江湖後集巻二十　　　　　宋　陳起　撰¶
　　李龏¶
　　　龏字和父菏澤人家呉興三滙之交不樂仕進¶
　　　年登耄期自作墓誌未幾死無子趙文曜復為¶
　　　誌葬之何道兩山之間種梅百株趙徳符題碣¶
　　　曰宋詩人雪林李君之墓按遺書本龏詩止集¶
　　　句二種曰剪綃集曰梅花衲今葺自永樂大典¶
<pb:KR4h0054_WYG_020-1b>¶
　　　中者有呉湖藥邊吟雪林採蘋吟雪林撚髭吟¶
　　　雪林潄石吟雪林擁蓑吟仍存其目分編於前¶
　　　其無標識及賦一首分體附於後¶
　　　端居冩興¶
地偏雙耳靜心近古無懐掃壁書秋夢聽鐘辨午齋貧¶
疎親骨肉老病瘦形骸欲買劉伶鍤教童死即埋¶
　　　二月二日行藥城下¶
病懐歡易失勝踐負流年行藥到城下看春立水邊小¶
<pb:KR4h0054_WYG_020-2a>¶
花雙蝶閙秃樹一鷗眠絃管同羇旅今辰幾處偏¶
　　　題瑩講主雲林¶
聞說有雲林吟人未易吟無風常滃滃不雨自隂隂宿¶
鶴秋枝老懸燈夜屋深雖於朝市逺僧住若為心¶
　　　貽劉似道¶
百年能幾日一别又三秋涉世雖相似成名却不侔蘋¶
香分旅夢棗色動邊愁南海曽游處應多異寳収¶
　　　贈蜀客¶
<pb:KR4h0054_WYG_020-2b>¶
萬里潼川路連年没野蒿君家在何許客寺忽相遭渇¶
雨秋雲熱窺人夜月髙時平歸蜀去應記識吾曹¶
　　　松邊晚思¶
小立聽松聲身如海際行認巢飛鳥盡脫雨素蟾生角¶
動州城逺燈深古巷明一春和病過猶未得心清¶
　　　道室雨中¶
無事役長日幽孱掩道房雨蒸吟軸潤雲滃藥爐香黄¶
螘穿苔走青蛇入竹藏世縁抛似夢還自覺凄凉¶
<pb:KR4h0054_WYG_020-3a>¶
　　　春思¶
一心無外事春思似秋清掩室惟欹枕看山間出城花¶
分閒地落筍入斷堦生寂寞從人笑貧難與命爭¶
　　　夢遊僊¶
渺渺僊京到不難夢遊頃刻過蓬山桃池根暖春常在¶
桂殿花寒夜弗關簇仗龍來珠箔捲奏章人去玉庭閒¶
塵縁未斷雞聲起又落黄粱未熟間¶
　　　寒食日¶
<pb:KR4h0054_WYG_020-3b>¶
歌哭相喧熟食邊野原花栁盡生煙身如厄木猶多病¶
心似寒灰豈欲然鷗鷺乾坤知有我燕鶯日月認誰憐¶
溪城半掩斜陽暝落得閒愁幾畫船¶
　　　失題¶
應是三生愛酒人誤流醉魄入花身風酣日釅微香度¶
全似偷閒穤瓮春¶
　　　木筆¶
巧如雞距銳如&KR0426;蘸紫濡紅粉不深青帝合教隨侍史¶
<pb:KR4h0054_WYG_020-4a>¶
萬花國裏冩春心¶
　　　緋桃¶
漢武西池宴未歸霞妃粲粲弄春機靚粧似怕東風笑¶
盡換宫羅五品衣¶
衣裁緗纈態纎穠猶在瑤池午醉中嫌近清明時節冷¶
趁渠新火一畨紅¶
　　　郁李花¶
花身合向玉新裁同是𤣥元指姓來抛擲人間春色裏¶
<pb:KR4h0054_WYG_020-4b>¶
霞衣小艷亦文哉¶
　　　聞貴家搗浣¶
敲風㸃月重還輕遊子聞來最動情峻宇雕墻雲雨外¶
那知此石有離聲¶
　　　寓惠日寺¶
世路兢兢似履氷得閒何處不輸僧青山未有投閒地¶
我亦僧邊寄一燈¶
　　　題丁吉父梅扇¶
<pb:KR4h0054_WYG_020-5a>¶
簾捲春寒月過中𤨏窻風淡暗香濃横枝半颭蘭缸影¶
曽惹佳人繡唾絨¶
　　　夢回荆溪聞雨¶
迢迢殘夢太湖西窻眼未明雞已啼蕙草無香秋被冷¶
十年情緒雨淒淒¶
　　　　右呉湖藥邊吟¶
　　　貽陳體忠¶
十日不作詩昏昏如著酒西風吹笛聲淒然透窻牖暝¶
<pb:KR4h0054_WYG_020-5b>¶
色起煙浦庭梧多空枝因軫故物念暗螢死書帷濡毫¶
冩中情哀蛬沸窮巷藜藿弗滿餐庸兒謂癡惷天髙白¶
雲逺獨偭梟獺羣蹇歩望逸駕衣巾粘垢氛交游日凋¶
疎芳草積零露薄俗徒云云此意欲誰訴¶
　　　答江無極¶
男兒懶種南山豆短褐踆踆走京口一枝彩筆度陽春¶
五年不飲烏程酒杳眇長堤斷馬蹄吟詩豈為黄金悲¶
菖蒲花老楓香謝頭上驚霜添暗絲紅雲無光日將暮¶
<pb:KR4h0054_WYG_020-6a>¶
半幅離情捲幽素迷魂細雨撲寒空秦淮鯉魚撇波去¶
　　　東家¶
東家買金鈿西家買翠鈿雙鬟耀釵澤顔色如春妍朝¶
開鉛粉匣金翠爭光鮮粧成倚髙樓誰不生愛憐君不¶
見采蘋老人門似水嬌女無錢作梳洗學他隣舍為花¶
鈿惟將素面貼苔錢¶
　　　貽張巨濟¶
上國交游盡見君殊惘然相尋相别日二十二三年紫¶
<pb:KR4h0054_WYG_020-6b>¶
陌辭塵佩青門委蠧編詎知歸老地還向&KR0008;峯前¶
　　　贈摘阮道士¶
下山何處去語别老君前自背一張阮逺登三楚船夜¶
程依岸芷午飯對江蓮若見知音了歸來定絶絃¶
　　　贈陳籙士¶
青囊傳寳籙龍虎度師家短褐煙霞滿離山歲月賒不¶
愁生白髪自解死朱砂逺向華陽去言尋蔡少霞¶
　　　寄從弟道士惟中¶
<pb:KR4h0054_WYG_020-7a>¶
一門羣從葬秋煙奕世儒家失舊氊汝昔已工敲月句¶
而今惟使醮星錢夫差臺榭遊應徧魯望篇章録想全¶
古觀燈殘風雨夜可無歸夢入臨川¶
　　　　右雪林採蘋吟¶
　　　寄餘干鄭丞¶
君為丞處是吾鄉門對煙霞竹繞墻於越城荒雲樹暗¶
代陽溪近水苔香的知左宦心應折未必東歸鬢便蒼¶
若過藏山山下寺松楸慿與問凄凉¶
<pb:KR4h0054_WYG_020-7b>¶
　　　貽孫花翁¶
數寸書空筆拈來直欲焚絶憐吟貎減多為客情分晚¶
逕飄黄葉秋簷掛白雲因君論一飯千古憶田文¶
　　　早起¶
逺鐘雲際斷一雁度殘河閏氣今年正秋聲昨夜多露¶
花縣蔦蔓風葉捲蟲窠坐結西遊恨南隣猶醉歌¶
　　　寄張公洞黄宫主¶
春草没驢肩新吟今幾篇每逢僊友說多在石田邊燕¶
<pb:KR4h0054_WYG_020-8a>¶
穴穿平地龍巢出半天常思訪毛節凡骨恐腥羶¶
　　　說經道者¶
瀾翻口裏說三車一衲唯披百結麻應笑經僧内供奉¶
等寒盡著紫袈裟¶
　　　送栁鍊師歸台山¶
月照秋塵三丈飛破囊攜藥下黄池僊家不數人間事¶
瀑布橋邊憶看棊¶
　　　題贈秋洞周鍊師¶
<pb:KR4h0054_WYG_020-8b>¶
誦熟神農本草經夜深猿鶴亦潜聽世間三百來般藥¶
用著毉人盡有靈¶
沆瀣壇邊月影寒朝元多戴蘚花冠俗人或問長生事¶
教看西風一竈丹¶
　　　送月窻王敬叔遊武夷¶
客程遙指建溪行要踏東風看幔亭君去莫嫌春色晚¶
落花一路水苔青¶
　　　　右雪林撚髭吟¶
<pb:KR4h0054_WYG_020-9a>¶
　　　題贈髙士章少機¶
度人經注就進罷徑還鄉自說為髙士深恩感夀皇斷¶
琴支醉石寒㡌擲吟床八十身猶健元無服食方¶
　　　　右雪林潄石吟¶
　　　寄國史校勘陳體仁¶
天禄對藜燈丹鉛照眼眀雖稱小朝士不是老書生職¶
重三塲筆官聨六館名懐君既良晤歲久又崢嶸¶
　　　端午日¶
<pb:KR4h0054_WYG_020-9b>¶
髙門髙掛艾天師玉臂還纒五彩絲我只一杯昌歜酒¶
羲皇窻下讀騷辭¶
　　　摺疊扇¶
尺素裁成半葉荷竹批六夾影相羅玉人笑把遮羞靣¶
還向縚邊見笑渦¶
　　　早起看竹¶
殺更聲裏亂啼鴉十二屏山捲碧紗海月傾欹光未没¶
隔墻猶照紫薇花¶
<pb:KR4h0054_WYG_020-10a>¶
節抱秋霜緑玉君一林風月有司存吟邊不領閒公事¶
報了平安聽掩門¶
　　　　右雪林擁蓑吟¶
　　　祀神詞¶
食蘋兮崑崙駕文鰩兮西海登羣玉之府兮白雲熊熊¶
祀司天兮毛采占筳篿兮瑤池恍余心兮&KR2397;厲旋升兮¶
軒丘即平圃兮佇眙颯晨風兮丹木聞環玉兮泠泠神¶
來歸兮洋水舞青鳥兮都庭陳桂尊兮藉白茅申微詞¶
<pb:KR4h0054_WYG_020-10b>¶
兮再拜以傴歆余誠兮神何私惟怙終兮拙魯¶
　　　秋征圖¶
斷崖兮秋清野橋兮煙横彼何人兮短褐跨蹇驢兮孤¶
征登蜀道兮出函谷叫閶闔兮謁承明蘭皋兮芷葺木¶
涵風兮楚聲渺何之兮不返因有感兮吾生¶
　　　君子有所思¶
揚颿越震澤暮上姑蘇臺飛目眺衢市第宅星宫開丹¶
甍翔虹浦碧户闖瑤街方泉沼清鏡怪石環蓬萊姬房¶
<pb:KR4h0054_WYG_020-11a>¶
儲越女歌院集呉娃涌觴廣遙夜蠟淚毬青煤懸景駛¶
流水安樂難安排堪輿金玉身不防熬豹胎石穹霤能¶
穴樹大風先摧君子哉若人方寸逆自裁¶
　　　遣興三首¶
弱齡性淡泊鄭圃吾其師及兹拙生事窮窘常經時無¶
方可紓急何以宣中懐柴門蔽殘席咏書倦徘徊呼兒¶
促觴至目翫天雲飛山鳥送新響日遲花露滋頽然醉¶
櫩下不省何如時雖非富貴樂富貴乃所乖¶
<pb:KR4h0054_WYG_020-11b>¶
疎松碎明月宻竹篩清風親交昔與别若謂行相從延¶
企邈不及音容隨想生諒彼亦耿耿飛爽留空形援琴¶
不能寐意乃多於聲晤言豈無偶眷眷詎可忘¶
編蓬諧夙心尊古豈文義所得靡有言應酬聊爾爾室¶
中無莱婦童弱偶成四團欒寧無思達此天亦蛻客來¶
問長鬚新醅可篘未行行陟髙岡一顧俯煙水客去不¶
肯留吾歸且休矣¶
　　　寒暑吟¶
<pb:KR4h0054_WYG_020-12a>¶
赦寒乃望春赦暑乃望秋望望復望望寒暑無停輈磨¶
空兩靈魄日夜東西流血肉具此體老我誰為謀泛然¶
寓大塊萬物同一丘壮兮耄所㐲盛者衰之由暑退秋¶
紅滋寒徃春緑稠奈何秋與春不赦腸中愁¶
　　　蕭寺逢寒食¶
皇天無私覆白日照不明覽鏡見白髮無路通上清惡¶
命如惡草羞與蕭艾争春風鼓元造吹我來吳城繁華¶
久寂寞車馬猶肥輕寄家盤門裏古寺如荒塋地頑蘚¶
<pb:KR4h0054_WYG_020-12b>¶
皮厚終日無人行囂譊故相逺妻女多輕驚朝聞勃姑¶
聲暮聞姑惡聲聲云苦復苦朝暮難為情梨花照愁腸¶
痛似遭五兵一杯寒食酒誰與論浮生¶
　　　飛仙篇用周草窻韻¶
明星燦白石八極傍無端羽駕紫霞表月窟春闌珊三¶
元流珠秘換骨初不難弹指一塵刼世人漫愁歎王喬¶
羡門生鸞鶴常媻媻剛風導旛旟冉冉如飛翰仙人攬¶
六著著以赬玉盤上朝東華閣主君顔渥丹邀我小稅¶
<pb:KR4h0054_WYG_020-13a>¶
駕為説平生歡彤雲爍羽袂鼇背晨光寒¶
　　　古興四首用周草窻韻¶
薫風入虞絃萬物闡生意圖南豈無心所恨老已至浮¶
雲翳高槐縹緲動羇思吁嗟鷦鷯枝詎可巢孔翠¶
塵坌障䨇眼閉門息交㳺聖經斷金義當從古人求清¶
尊洗風月非可與婦謀據梧不成寐簾影燈幽幽¶
隂崖月常昏曠野日生早太行不通舟車馬畏鳥道草¶
草度嵗時空慕茹芝老不有離騷詞何能泄幽抱¶
<pb:KR4h0054_WYG_020-13b>¶
流俗厭拙直對面猶褒斜氷玉漫堅白錦繡矜姸華徃¶
徃怪僻者反為時所誇交情到妻子令人生歎嗟¶
　　　採桑行¶
採桑東陌頭日出紅光流採桑南陌頭和風滿桑鉤採¶
桑西陌頭日落烏颼颼採桑北陌頭明月照歌樓擕籃¶
敢憚逺手胝足成趼蠶饑恐歸遲一日三四返昨朝蠶¶
三眼燈前微合眼夢中見征夫短衣供築版庭樹啼霜¶
鴉夢回自天涯小姑報蠶起蓬鬢忙梳爬相望萬餘里¶
<pb:KR4h0054_WYG_020-14a>¶
那敢興怨嗟出門還採葉細雨濕桐花¶
　　　弔魏嶼川¶
　　　　永嘉嶼川魏起雷客死吳興安定書堂殯於¶
　　　　曹公廟中孤櫬望故鄉千有餘里堂長将遷¶
　　　　瘞於義阡余傷其殁作是詩以弔¶
寓形大塊内變滅如風埃依依孤蘭姿不上黄金䑓客¶
死古豈無君死猶蒿萊方君初病時秋自京都回空齋¶
數相見書案皆寒灰對飯不能喫買藥親炮煨氣劣面¶
<pb:KR4h0054_WYG_020-14b>¶
如削高説尚雄瑰破衾褁羸骨今在古廟隈俛仰視所¶
親旅櫬惟霜苔何人置肴豆何人陳酒杯故鄉那得返¶
義塜将就培我成薤歌聲君聞寧不哀¶
　　　八月三十日小園桂香清甚招同僚吟賞憶劉¶
　　　　判官葉令君¶
日出理簿書夜常秉燭歸不知花開謝間關園鳥啼朅¶
來巾峯下三度著秋衣丹桂立西風明年開向誰俗吏¶
癡已甚騷人貌難追坐中金蘭契蕭爽芙蓉姿酒漓飲¶
<pb:KR4h0054_WYG_020-15a>¶
不醉取歡在琴詩村落有貧民攔道訴寒饑官涂一笑¶
過念此令人悲賢哉二大夫露宿東西溪¶
　　　古贈别三首¶
撫我膝上琴酌君杯中酒惟琴乃正聲惟酒是醇酎芳¶
年如驚飊願介斯文壽結交非悠悠所貴在耐乆¶
今君逺行邁黄葉辭故林驅車背寒日何能冩冲襟勿¶
歎儒服弊去為塵土侵白雲在空谷歳晚毋遐心¶
孤寂乆杜門莓苔未嘗掃風吹别離顔少日鬢已槁靡¶
<pb:KR4h0054_WYG_020-15b>¶
靡嵗月逝清霜散幽草君去贈一言岐路歸直道¶
　　　有所思¶
白蘋洲前風似刀白頭有客披苧袍芙蓉鬱紅墮芳沼¶
楊桞擯緑揺空壕擣衣砧歇蛬無語美人清宵隔湘浦¶
獨掩高樓聽逺更不禁老樹鳴秋雨¶
　　　夜宴曲用草窻韻¶
博山飛香靄空緑大菊杯心凸金粟百幅罘罳障夜寒¶
歌䑓小妓吹横玉蘭堂畫燭如椽麄楚腰魏鬢嬌相扶¶
<pb:KR4h0054_WYG_020-16a>¶
四筵高談遏花漏犀盤雜還羅天酥杯行過手如飛箭¶
座上愁無繫歡線曉韉䭾月朦朧歸東家又報開春宴¶
　　　猗蘭曲¶
湘花小朶分幽春封根苔土如蛇鱗東風曉剥兎豪殻¶
青瑶斛冷香吹人滋香夜滴金蟾水綠葉紫莖光韡韡¶
佩囊荒破赤龍愁璧月斜沉泣騷鬼¶
　　　古春謡¶
蒼梧雲塞東風路勾芒太皥無行處草嚙枯泥后土愁¶
<pb:KR4h0054_WYG_020-16b>¶
桃花自滿雲中樹黄牛力作興農工一犁細雨香濛濛¶
阿香夜奉玉皇詔搥鼓空喚閒虵蟲¶
　　　桃州古田鎛歌(原注今/武康縣)¶
老翁犁山田土中獲得昔人墾田噐似鐸有柄如鍾不¶
圜身長二尺徑八寸口薄腹厚唇微穿顔色紺碧艶綠¶
處間有班紅如血鮮形模古拙見者怪銅性已變不復¶
辨疑是死鐡兼頑鈆老翁視為棄物委床下一朝移出¶
茅簷前塵灰糠粃俱塞填乃有博雅識是古田鏄垂涎¶
<pb:KR4h0054_WYG_020-17a>¶
拂拭再三㸔扣之尚覺聲隠然水痕土色兩相蝕歎息¶
不知鑄自三代之何年邀翁問所得共入酒家保買以¶
十萬青銅錢買來携歸置几案一架坐插青絲氊圖書¶
鍾鼎相聨編寳玩要使兒孫傳自秦厯漢以來此鏄只¶
在土出世便苦無常主博雅好事歸泉臺可憐閲世亦¶
如草頭露高堂山鬼不守䕶他家便有好古人又以青¶
錢易将去¶
　　　憶昔行¶
<pb:KR4h0054_WYG_020-17b>¶
憶昔當年十四五嘗㸔秋潮到江滸飛裾徑上酒家樓¶
慿欄直望潮生處數百里間名海門悠悠一線色如銀¶
漸近江心痕漸大洶湧聲吞十萬軍須臾潮頭髙數丈¶
衆潮隨接皆奔上中有雄心拍浪兒幾㸃紅旗爭蕩漾¶
風前縹緲奪標來神蛟鬼鰐俱摧頽監潮候有伍胥在¶
但見濆薄旋推回後來沙漲西興口潮勢何曾十分有¶
水上人騎騍馬行車如雞栖馬如狗數年之後不可當¶
漰湃驚聞洗目塘汪洋且撥菜園去壩子橋邉亦渺茫¶
<pb:KR4h0054_WYG_020-18a>¶
神臯内史承天㫖擺樁疊石曽料理至今遏捺逾十年¶
樁石如城牢在水江頭人謂可安居連年不奈還憂虞¶
西風吹潮半夜起子胥之怒知何如隂威作寒帶烟霧¶
捲石掀沙出幽府堪羡雲中拍浪兒踏著危機不怕危¶
乗除消長君休忽牢執長竿一面旗¶
　　　婺源琉璃萬燈歌(原注節齋/堂中所張)¶
婺源燈匠奪天巧做出新燈極精好細細琉璃萬縷中¶
織得禽魚及花草錦娘眷眷繡娘羞煌芒五色燿氷毬¶
<pb:KR4h0054_WYG_020-18b>¶
江梅盈枝玉彯蘂離枝滿樹紅堆頭水晶不瑩珠璣冷¶
屏間雲毋空烘影百尺長竿横畫梁寳葢懸空繫纎綆¶
緑灔鱗鱗晃曲波斜岡蹙蹙映平坡瓶中梔子豆心綻¶
籃裏海棠絨帶拖午夜髙堂明似晝璧月涵光燦星斗¶
蠟香坱靄熖春陽錦光倒射金杯酒此燈絶妙世間無¶
乃是婺源燈畫圖梁園下客非夸大從今不必説姑蘇¶
　　　氷壺飲歌¶
金流石爍草欲枯炎氣熇熇嘘洪鑪蘭臺兎園避處無¶
<pb:KR4h0054_WYG_020-19a>¶
髙堂貯氷排玉壺珊瑚水晶間犀株扇車作風轉轆轤¶
水戯蠟刻鴻鷗鳬大𤓰浮緑李沉朱碧筩捲香㪺雲腴¶
膾盤堆雪封秋鱸美人笑指袁安圖汗珠滴出紅羅襦¶
　　　苦寒歌¶
凍天添雲埋晝光江河膠合蛟龍僵涸隂嘘風無慘烈¶
枯磧莽莽沙浮霜蟄春老屋如氷井獸炭烹紅烘不醒¶
南山飛瀑成玉絲哀猿&KR0146;落孤松頂¶
　　　關山月¶
<pb:KR4h0054_WYG_020-19b>¶
玉門關外月逺接黒山明晃色同沙冷飛光掩雪清宿¶
師方偃陣㳺騎復窺城不信長生魄年年照戰爭¶
　　　對月¶
水上重樓閉虚空雲盡收十分今夜月一片玉晨秋秪¶
有詩能冩都無價可酬寥寥飛鵲外歌吹在青樓¶
　　　道場山灾後葉靖逸同遊¶
石爛木全焦鍾魚變寂寥老僧無法說諸佛亦魂消寺¶
有州圖載山餘窣堵標嗟嗟伏虎事誰更問前朝¶
<pb:KR4h0054_WYG_020-20a>¶
　　　石山僧¶
禪衣掛石稜月澗瀬流氷釘畫掃寒壁覆棊然夜燈别¶
來增落葉病起損枯藤說透蓮花偈相依有越僧¶
　　　華亭延恩律師¶
花㑹收雲席經聲散窅㝠無言坐巖壑隨意使精靈齋¶
鉢重教漆埋龕預作銘飬成松上鶴相對兩眸青¶
　　　寄北山僧¶
一庵猿鳥外琢石叠禪扄行道拖寒衲消閒補壞經新¶
<pb:KR4h0054_WYG_020-20b>¶
泉開出逺古像呪來靈常憶相尋日中巖松桂馨¶
　　　贈華亭延慶坦講主¶
身不鑽權貴諸方盡說師講多禪子聽行少俗人知猿¶
䕶挑經錫龍依洗鉢池舊房天目下松長幾秋枝¶
　　　寄心禪人¶
寂寂古山根閒房竹半分野禽聽佛偈香草入禪薫白¶
露滴孤壁悲風生破墳昨來經世業應已付浮雲¶
　　　送超海翁逰金陵¶
<pb:KR4h0054_WYG_020-21a>¶
𣺌渺金陵道江天正寂寥孤鴻隨去影一錫破寒飈官¶
渡潮多涸臺城寺半凋離宫見楊栁莫折弄春條¶
　　　送僧歸杼山¶
亂峯村口寺舊有晝公房鳥宿猿啼處風吹月在傍揭¶
雲松景黒涸石蘚痕黄明日烟霞外相望隔夕陽¶
　　　送僧廣明¶
忽辭同侣去自喜水烟濃江草有閒色野僧無定蹤衣¶
弢方眼笠瓶系曲枝笻明宿楓橋寺先聽夜半鐘¶
<pb:KR4h0054_WYG_020-21b>¶
　　　題贈然鏡潭¶
象圜非假鑄湛湛一泓深獨露古今體静涵天地心月¶
沉聲不響雲晦影無侵定起何人㑹魚龍識梵音¶
　　　寄輝老¶
八十空門侣如君有幾僧眼明非服藥身健不扶藤雲¶
綴搜吟筆花紛說戒燈小師親得法新度碓頭能¶
　　　與昭慶因律師¶
西湖戒壇寺近逼九重天師住無他惱人言有宿縁蓮¶
<pb:KR4h0054_WYG_020-22a>¶
香熏梵裓栁色䕶齋筵四分南山律今誰可共宣¶
　　　春日題吳興峴山寺¶
花草滿苕陽東風隔短墻窪樽殘葉爛壊塔老藤僵鴿¶
暝栖苔殿僧寒閉竹房荒阡人哭散惟覺紙煙香¶
　　　送客赴邉任¶
山陽今近敵君去酒當呼不為留行役閑因說道途春¶
沙郵騎老夜雨戍樓孤袖裏酬君劒須将示丈夫¶
　　　河軒初秋夜坐¶
<pb:KR4h0054_WYG_020-22b>¶
滌熱屢呼茶河軒去郭賒雲紅初夜月風白乆晴沙樹¶
暗惟聞蚻波明間躍蛙松江鱸入思客老媿浮家¶
　　　題車葢實公庵¶
雲火欲燒天得涼過得仙蛙隨殘雨閙犬䕶一僧禪竹¶
色揺山磴荷聲拂水田别期秋月夜來借石床眠¶
　　　雨樓晚思¶
紅葉入溪樹悽悽吟思㣲雨連秋市暗鐘遶暮天飛淺¶
井隂螢出髙城宿鳥歸誰知凭欄處愁響隔林機¶
<pb:KR4h0054_WYG_020-23a>¶
　　　遊空相寺追憶輝老兼懐伯弜詩¶
山門掩夕曛芳草緑紛紛蛛殿縣隂火鵶城聚冷雲探¶
吟僧滅度寄静客離羣何處増惆悵秋房駮蘚文¶
　　　題友人郊居¶
鷗鷺羣栖地幽人長閉關孤村皆是水疊石自為山春¶
雨車溪外秋風笠澤間短籬忘世味惟看釣舟還¶
　　　烏程趙尉㕔冬夜詩宴¶
論詩仙吏宅酒罷夜寒增雪映髙城月風吹古岸氷入¶
<pb:KR4h0054_WYG_020-23b>¶
橋聞短棹隔塢見㣲燈重媿羇吟客青雲去未能¶
　　　送溧陽友人依茅山玉宸觀主¶
抱琴遊帝里一㡌兩靴塵忽憶歸金瀬還謀老玉宸魚¶
分仙澗月虎讓古山春伏事陶𢎞景終非是俗人¶
　　　樗翁朱安叔下省¶
真儒方進用春榜又遺賢時屈道終在才髙人共憐休¶
疑考官眼且結作詩縁桃李東風外身閑却是仙¶
　　　凭欄呈劉季良¶
<pb:KR4h0054_WYG_020-24a>¶
傲貧成白首萬事不相關有病身元嬾無官心更閒紅¶
塵抛永日黄葉換秋山欲識冥冥意孤鴻夕照間¶
　　　道院春日¶
褰簾捲竹房僧去罷焚香濕樹流殘雪疎籬挂夕陽花¶
遲春意静苔宻凍痕光野水盈愁望尋巢燕已忙¶
　　　刈田¶
刈田秋雨外孤嶼集罛師紅樹籠斜照青篙網細絲鐘¶
殷山麓寺燈淡野塘祠一片鳬鷖水羞來鑑白髭¶
<pb:KR4h0054_WYG_020-24b>¶
　　　送趙子真尉進賢¶
王孫為一尉古邑近西山梅福仙名在此官非等閒水¶
程蟂孽後野店䑕迯間未必須三考應持鶚表還¶
　　　送趙子真赴信州司戸¶
鳴鐸臨征路信州非路程官曹有名勝版賦足修明地¶
富饒銀毋山清韞水精貧交以貧累不得伴君行¶
　　　貽趙司戸¶
同徃爭名地回頭二十年君今官幕府我費客逰錢夜¶
<pb:KR4h0054_WYG_020-25a>¶
雨梨花店春風栁絮船澆情一尊酒逢在冶亭邊¶
　　　九衢¶
九衢名利路日有是非塵所以隐淪客棲於寂寞濱秋¶
聲飛野栁凉色弄溪蘋贏得身心净人間不媿人¶
小窻臨竹地借住半年過枕上感秋事月中聞棹歌青¶
山無力買白髮有痕多那得成漁計江村自養和¶
　　　張約嘯巖書院¶
雅調背時流月分吟外秋墨研青嶂石茶泛碧霞甌果¶
<pb:KR4h0054_WYG_020-25b>¶
熟猿難喚松寒鹿自遊風前横一笛不必更登樓¶
　　　㸔桃偶集僧舍¶
㸔桃臨水寺幽㑹得文襟移石分花坐含毫對酒吟日¶
斜幡影倒風斷磬聲沉人散清溪暮鶯啼出栁林¶
　　　與箬溪煥上人夜坐¶
一庵秋色裏共坐佛燈前風引上香磬月浮煎茗泉袖¶
寒沙氣逼窻逈樹聲懸語罷鴉棲定山僧入夜禪¶
　　　送張将領¶
<pb:KR4h0054_WYG_020-26a>¶
平生憑一箭此去必成名晚月催行色秋風入别情潮¶
分江口鎮山擁石頭城疋馬烟塵外當開驃騎營¶
　　　偶飲溪寺¶
踈雨過長林溪頭日半沉開尊成草酌得句嚼花吟蝸¶
砌苔堆濕蛛簾栁映深倚欄秋欲暮醉耳怯寒砧¶
　　　雲間贈别薛沂叔¶
水竹居成久何因又出山有詩懸肘後無事在人間短¶
劔丹霞鋟扁舟白石間野情元不定遥載鶴鶵還¶
<pb:KR4h0054_WYG_020-26b>¶
　　　梅¶
草木盡凋殘孤標獨耐寒瘦成唐杜甫高抵漢袁安雪¶
裏開春國花中立将壇年年笑紅紫翻作背時㸔¶
　　　癸卯元日¶
一簷朝雨若輕塵新歴雖開未是春著出隠衣朝太帝¶
送來名紙謝同人故園有弟音書絶要路無親旅食貧¶
五十平頭今日到不堪卧病似漳濱¶
　　　送僧過建康¶
<pb:KR4h0054_WYG_020-27a>¶
一酌離亭桑落酒毿毿短髮長愁苖秋房已棄星居屋¶
晚寺應投旦過寮歌哭盡從流水去榮枯半逐暗塵消¶
江船載月敲銅斗莫向臺城問六朝¶
　　　倚欄¶
裊裊朱欄倚細波緑雲相對閟嵳峩中天車駕曾擒冦¶
何日樓船定入河霽栁午隂隨岸逺露桃春色過墻多¶
黄旗適應東南運已辦簫鐃幾曲歌¶
　　　吳下春隂¶
<pb:KR4h0054_WYG_020-27b>¶
雲揭繁隂雨乍收吳王故國悄如秋春光物態千年在¶
草色人心一様愁香徑有時迷野蝶帆涇無處覓沙鷗¶
桃花欲謝清明近兩鬢霜絲感昔遊¶
　　　秋日山家¶
露華滲冷入踈袍獨坐雲亭日易高林茂不知山色减¶
石枯因見水痕牢避人黒䑕窺茅栗引子黄猨拾楮桃¶
野老欲論城市事逺教童稚覔香醪¶
　　　水軒遣懐¶
<pb:KR4h0054_WYG_020-28a>¶
漠漠風烟滃緑隂小軒多是暗愁侵逗明月落杜䳌呌¶
向晚雨寒蚯蚓吟一鏡自知添鶴髮五湖誰解食魚心¶
帯春應有餘花在吳苑荒殘不可尋¶
　　　古項王祠¶
册帝追王事總非殘碑猶自對斜暉廟無人到苔痕古¶
地有蛇盤樹色肥月暗野風吹鬼火塵昏沙雨駁神衣¶
烏江渡口停騅處今日誰知作釣磯¶
　　　退将¶
<pb:KR4h0054_WYG_020-28b>¶
自慚戰陣未曾親便待歸田養幸身隨仗馬閑秋骨瘦¶
打毬單散曉眉嚬遊邊尚憶擒虓将畫閣何堪作老臣¶
昨日望春門外過鐡鞭惆悵暗生塵¶
　　　偶憇破寺¶
當軒水漬一池苔竟日無人見客來飛鳥忽從花下出¶
游僧恰自雨中回半邊枯樹雷燒破幾段殘碑雪凍開¶
檀施只今何處在金容冷對石爐灰¶
　　　秋初漫吟¶
<pb:KR4h0054_WYG_020-29a>¶
吟腸悽斷月蒼蒼促織聲中露未涼高掛酒經縁抱病¶
閒㸔藥録為參方乆要兄弟書皆絶旋雇奴童住不常¶
擬續逐貧揚子賦筆黏塵網硯池荒¶
　　　弔松山曹可擇¶
供奉芸籖内殿間身清不愧是卑官帯殘敕號縚應斷¶
吟出新詩板未刋妾引哀歌秋燭暝客收閑迹曉松寒¶
端平才子如君者免死江湖把釣竿¶
　　　喜宥寺梅屋¶
<pb:KR4h0054_WYG_020-29b>¶
幽幽一屋巧藏春花匠何曾動斧斤逐朶似裁霜漢月¶
滿椽如架石橋雲繁花綽有苔錢賃清夢那無蝶羽分¶
欠得玉人相共住金樽檀板送斜曛¶
　　　秋曉聞鶴唳¶
角斷鐘殘月尚明誰家霜鶴唳蘋汀空簷竹上滳寒露¶
野水城邊沉曉星清帯離情穿碧戸遠将秋思入蒼㝠¶
徃年禮謁茅司命曾記昇元頂上聽¶
　　　夜歸¶
<pb:KR4h0054_WYG_020-30a>¶
風急漏聲斷月斜人影長殘燈收短市鴛瓦已凝霜¶
　　　詠老桐¶
枯心不作花儀鳳那采取何當被朱絃齎身大晟府¶
　　　贈舟上人¶
放浪詩騷外塵心鍊到空白雲開夜觀海月冷松風¶
　　　倚樓¶
客意入燈篝無詩過一秋角聲吹雨斷人在截雲樓¶
　　　山崦早梅¶
<pb:KR4h0054_WYG_020-30b>¶
晴逼寒笆春滿鄰漢奩芳額漸輕勻東風未放全消息¶
雨蕚愁香不見人¶
　　　留别范可叔¶
吳皋一水幾番行鷗鷺相逢眼亦青一别隔年頭白盡¶
離歌今日不湏聽¶
　　　漁父引¶
漁伴歸來語笑喧盡擕筒罩醉雲根自從城裏魚増税¶
船在江村不入門¶
<pb:KR4h0054_WYG_020-31a>¶
　　　代贈牧馬将¶
草枯水冷馬添臕箭放鳴髇不射鵰塞北又傳烽火動¶
冠軍人望霍票姚¶
　　　寒食日¶
讀盡唐人寒食詩人於此日重傷悲如今裹飯吳中俗¶
可是相㳂為子推¶
　　　楚宫秋怨¶
水殿芙蓉拆錦苞暮簷小網集蠨蛸射麋人醉秋江畔¶
<pb:KR4h0054_WYG_020-31b>¶
風罥塵絲落燕巢¶
　　　張氏池亭飲歸¶
金荷杯冷酒醺醺重費殘花一夜春横玉聲乾桃葉渡¶
斷雲空惹舞靴塵¶
　　　淳祐辛丑元日¶
滴酒焚香把筆熏未書名紙謁朱門對天大冩冝春字¶
先與孤寒懴宿根¶
　　　杜鵑¶
<pb:KR4h0054_WYG_020-32a>¶
心聲呌出思歸苦呌得春風破膽愁江北江南皆蜀客¶
年來添白幾人頭¶
　　　一片¶
一片青蘿絡緯啼星稀月没未聞雞數聲柔艣斜窻外¶
彷彿風光罨畫溪¶
　　　僧去¶
僧去焚香白晝空客窻斜掩楝花風黄鸝舌結春歸盡¶
煙雨滿林聞郭公¶
<pb:KR4h0054_WYG_020-32b>¶
　　　閑倚¶
春風樓外白雲堆壁上塵昏雨後苔倚盡夕陽牕欲掩¶
小風猶抱落花來¶
　　　送髙可久遊越¶
東風大扇九區春吳下吟人發廣津欲上㑹稽探禹穴¶
桃花和雨撲離巾¶
　　　賦元秀坐主孤峯¶
一峯峭立俯羣山下有僧居一體閒收拾春煙與秋雨¶
<pb:KR4h0054_WYG_020-33a>¶
年年曾在碧苔間¶
　　　文式上人月溪¶
菰蒲聲裏著禪扄一𣲖蟾光畫不成試㸔世人心似火¶
何時得此定中清¶
　　　曉起¶
蕭城一雨夜迷迷聞道春流已滿溪漉秃隔墻烏桕樹¶
曉來猶有亂鴉棲¶
　　　春晚呈節齋趙大資二首¶
<pb:KR4h0054_WYG_020-33b>¶
韶光似酒著人濃池館春殘栁絮風花不耐愁春自去¶
鶯聲全在緑隂中¶
宿雲惹雨膩如塵濕盡薔薇一片春鶗鴂恰鳴胡蝶嬾¶
軫香惟惱扈芳人¶
　　　蟋蟀¶
朱欄碧户緑莎邊挑入雕籠合自憐應是不知悽楚意¶
癡兒爭把闘金錢¶
　　　月林為僧甫賦¶
<pb:KR4h0054_WYG_020-34a>¶
篩金鏤玉影颼颼一片松杉不斷頭鐘梵聲殘寒汐外¶
石床常擁四時秋¶
　　　送超上人過靈隠¶
斗邊一塔冷浮光九里松風揭寺香君去正當春雨動¶
雪花消盡石蘭芳¶
　　　贈僧某¶
曾見升壇落髮時伽黎衣冷影離離少年同隊修禪者¶
秋水蓮中玉一枝¶
<pb:KR4h0054_WYG_020-34b>¶
　　　贈僧演若海¶
禪心静寄十三徽流水知音舉世稀自愛聲空絃絶處¶
滿天明月鶴孤飛¶
　　　敬酬芳庭植講師¶
一巻新詩冩衆芳碧雲裹出白雲鄉小溪秋水蘋花外¶
良慰孤吟老夕陽¶
　　　送中巖立上人還臯亭山¶
少年如玉在緇林此去臯亭落葉深寺近海門潮上處¶
<pb:KR4h0054_WYG_020-35a>¶
水中孤月是禪心¶
　　　送觀物初禪師退院後歸靈隠¶
擊殘塗毒抖衣塵便掛輕㠶破淺春後夜冷泉池上㸔¶
白雲明月是閒身¶
　　　無箬溪煥上人夜坐¶
菱窠柿葉滿秋池彷彿樵歌在翠微隔寺晚鐘聲欲斷¶
蒲葵樹底一僧歸¶
　　　春曉¶
<pb:KR4h0054_WYG_020-35b>¶
竹西窻上月痕斜雨歇春城呌亂蛙睡眼未醒人在夢¶
斷雲流水隔桃花¶
　　　雜感¶
五尺長琴被獨絃大音濁世没人傳一聲弹入碧空去¶
三十六峯收紫煙¶
　　　題吳興峴山寺¶
雨餘山態活如雲過午鐘閒寺影昏寂寞春風荒草裏¶
野僧惟主一窪尊¶
<pb:KR4h0054_WYG_020-36a>¶
　　　車塘晚歸¶
寒雲無影雁寥寥如雪氷沙沍野橋木末夕陽未收盡¶
江風吹合欲回潮¶
　　　寳覺寺晚歸¶
半幅新霞漁舍外一梳殘月鵲巢邊近城幾樹官橋柳¶
繫盡姑蘇過客船¶
　　　秋日題慈感寺¶
老栢驚秋子徧庭寺深雲冷屋如氷九旬夏滿僧歸盡¶
<pb:KR4h0054_WYG_020-36b>¶
閑却虚堂照講燈¶
　　　桂花¶
西風屑碎幾籯金幻與清香賽水沉吹入淮王招隠樹¶
箇中縁有辟塵心¶
　　　山庵¶
花梨架子定花瓶一朶紅梅對懴燈賈島佛前修夜課¶
卧氷庵主是詩僧¶
　　　溪濵晚作¶
<pb:KR4h0054_WYG_020-37a>¶
𣺌𣺌斜陽下翠微紛紛黄葉徧苔磯青樓簫鼓西風外¶
幾箇霜鴻一字飛¶
　　　約客不至¶
昨朝新得剡山茶有約煎嘗對晚霞月上湘簾人不至¶
一池春水落桐花¶
　　　瑞光寺¶
蘚剥春痕土燥斑下堂僧散午鐘閒寺門半掩東風急¶
塵捲空廊二十間¶
<pb:KR4h0054_WYG_020-37b>¶
　　　送人南海鈐兵¶
伏波簫皷按蠻軍馬首紅旂燕尾分海水如今平似掌¶
樓船夜夜鎻閑雲¶
　　　賦教授允濟雲心¶
山川融結氣絪緼舒巻油油一大鈞今古此心誰㑹得¶
竹林中有卧龍人¶
　　　題吳興卞山黄龍洞¶
巨靈穴此頑冥石應在乾坤初定時不是黄龍曾出見¶
<pb:KR4h0054_WYG_020-38a>¶
洞藏山底竟誰知¶
　　　楊妃㸔牡丹圖¶
花上輕留一捻紅阿環無語對春風金輿欲度沉香月¶
猶在霓裳半醉中¶
　　　遊楓橋寺¶
吳王舊迹水烟移幾度孤舟此别離今日來遊故人盡¶
稻花風裡亂蟬悲¶
　　　衣上酒痕¶
<pb:KR4h0054_WYG_020-38b>¶
江令宅邊蕭帝寺桃花曾借客温存湘羅襖上經年酒¶
錯被人疑作淚痕¶
　　　和樵父詞¶
山深猿鳥久忘年茅屋風吹夜見天莫問荆妻生計事¶
一枝樵斧酒爐邉¶
　　　懐永豐宰阮允齊¶
吉陽煙水幾千里一紙閒書失斷鴻裘葛相催驚老耳¶
井邉桐葉又秋風¶
<pb:KR4h0054_WYG_020-39a>¶
　　　館娃宫¶
一夜娃宫有戰塵玉笄羞見苧蘿春浣紗前日東家女¶
莫信亡吳是妾身¶
　　　賦江西隆上人瘦巖¶
巉巉一穴嵌空石不是人間飯顆山鐘鼓聲中有吟者¶
獨甘於此寄清孱¶
　　　漁父¶
嵗儉何曾敢吃漿早於世路似忘羊桃花飯有秦人味¶
<pb:KR4h0054_WYG_020-39b>¶
不染膏梁膱膩香¶
　　　贈僧¶
坐夏靈巖又欲回庵扉聞枕蠡塘開經房不鎻書櫺壊¶
幾㸃浮螢照緑苔¶
　　　送虚舟立上人還天竺¶
殘雪初乾溪水滑梅花狼藉桃花發靈山僧去盪虚舟¶
滿棹晴雲帶新月¶
　　　答僧秋蓬¶
<pb:KR4h0054_WYG_020-40a>¶
賣菱人散日衘山一紙詩來鹿苑間料得短篷秋泛處¶
荻花菰葉兩爛斑¶
　　　寄雲泉頤上人¶
溪房夜掩白雲層酬唱詩筒繫海籐花落煮茶窻外石¶
一航春雨隔吟燈¶
　　　寄浄慈寺修上人¶
塵海翩翩獵梵衣何如蘋末㸔斜暉幾回行到言詩處¶
水寺秋雲毷氉飛¶
<pb:KR4h0054_WYG_020-40b>¶
　　　賦僧壬枕流¶
床頭澗水響泠泠床上幽閒自曲肱莫放飲牛人洗耳¶
恐沾塵汚石龕燈¶
　　　送信座主過天竺寺¶
九里松邊鷲嶺頭松聲長帯白雲秋梵筵多有吟僧在¶
須認詩中第一流¶
　　　僧遊鄂渚因贈¶
夏口雲邊有逺期杖籐行李只揮持六朝文物今無幾¶
<pb:KR4h0054_WYG_020-41a>¶
為㸔頭陀寺裏碑¶
　　　木芙蓉¶
懊惱春紅不受賒一枝枝似一團霞玉霄露重秋煙冷¶
唐突西風是此花¶
　　　晚香贈秦奎¶
風肅霜嚴草木凋一花半葉不相饒騷人受用秋英處¶
探得天家别一條¶
　　　春日雜題三首¶
<pb:KR4h0054_WYG_020-41b>¶
昨朝飛雪又朝晴怕踏苔花損石稜三丈日高簷影轉¶
卧聞殘水滴春氷¶
碧薺抽條土力鬆春雷猶自蟄黄龍上清道士歸尋藥¶
一笛吹雲入弁峯¶
手撚薔薇一凭欄一年春事欲題難驚鴻掠盡碧雲去¶
雨匝蘋洲生暮寒¶
　　　水仙花¶
韈羅塵冷不勝嚬更向東風占盡春三十六灣明月下¶
<pb:KR4h0054_WYG_020-42a>¶
女冠逢著謫仙人¶
　　　唐室¶
唐室艱難勢莫任匡君奏議抵金鍼塑人塑得先生貌¶
難塑當時一片心¶
　　　小隠園詩(原注孝宗賜皇兄崇/王在吳興法華寺)¶
衮衣一返上清槎五十年間在咄嗟夜鶴不歸猿亦死¶
一丘明月冷梅花¶
　　　梔子花¶
<pb:KR4h0054_WYG_020-42b>¶
小樹深叢絢緑華辟邪香冷玉無瑕薫風只是能竒絶¶
疑是經春大雪花¶
　　　浙西憲臺夏夜聽雪江徐天民琴¶
火天月滿繡衣庭秋思從君指下生莫怪老懐眠不得¶
七絃彈出蟹行聲¶
　　　贈僧亷清外¶
拉搭袈裟斷帯裙持心不背釋伽文風涵秋水霜涵月¶
多少浮僧妬殺君¶
<pb:KR4h0054_WYG_020-43a>¶
　　　送亨坐主徃天竺¶
雲笈遥擕智者書要尋初地作工夫靈山懴主堂前草¶
試㸔春痕幾遍枯¶
　　　誚暑賦¶
火官之臣職夏九旬月屬徂暑氣猶氲氤赫赫朱轂駕¶
於銀河之津暍黔首於原野困鳥獸於荆榛風如焚以¶
灼石水如烹而沸鱗采蘋老人鬢已焦秃旅寄中吳假¶
住地屋倚喘弗蘇百骸罹毒朝靣崇墻炎暉炙目夕坐¶
<pb:KR4h0054_WYG_020-43b>¶
短簷返照爍肉南北無十弓之長東西才兩尋之廣旁¶
之林藪蔑有䕃障况廹近於淤河遂蒸熇而愈王病婦¶
釋針而倦紉稚女洗粧而退帳於是作歌曰斗柄西指¶
凉風秋矣火熱斯極金伏收矣積陽上升兹日瘳矣火¶
官之臣行且休矣重曰桂芳兮蘋香素月兮清光赤雲¶
滅兮白雲揚沐冠巾兮浴衣裳㧞火聚於髁國撤烘燎¶
之吟床¶
　江湖後集巻二十¶
