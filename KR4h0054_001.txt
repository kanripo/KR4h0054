# -*- mode: mandoku-view; -*-
#+TITLE: 江湖後集
#+DATE: 2015-08-25 00:33:56.428376
#+PROPERTY: ID KR4h0054
#+PROPERTY: BASEEDITION WYG    
#+PROPERTY: JUAN 卷一
<pb:KR4h0054_WYG_001-1a>¶
欽定四庫全書¶
　江湖後集巻一　　　　　　宋　陳起　撰¶
　　鞏豐¶
　　　豐字仲至號栗齋東平人南渡後居婺州淳熈¶
　　　十一年進士有東平集二十七巻¶
　　　芋洋嶺背聞雨聲滿山細聼林上槁葉風過之¶
　　　相戞擊而成音後先䟽數中莭清絶難狀篷籠¶
　　　夜雨未足為竒¶
<pb:KR4h0054_WYG_001-1b>¶
日未出扶桑雲猶屯海嶽宛是欲雨時朝隂凛巖壑霜¶
林亂葉多荏苒乾未落颯颯滿空山細聼㣲雨作一葉¶
初自吟萬葉競相謔就彼最髙枝相摩應宫角燥響欲¶
相慿風来能領畧湏㬰不聞風但聼雨索索是雨亦無¶
竒如雨乃可樂風停葉静時雨從何處著霜野物聲乾¶
終帯塵土濁篷音非出虚瓢音太傷朴得似此聲清瀟¶
洒過笙鶴天籟者非耶䕫襄不能學¶
　　　送湯麟之秀才往漢東從徐省元教授學詩¶
<pb:KR4h0054_WYG_001-2a>¶
士㳺鄉校間如舟試津浦所見小溪山未省大島嶼一¶
旦逺遊學如舟渉江湖所見寖以廣變怪驚龍魚人生¶
本自有丘壑陋巷棲遲窮亦樂何必三江暨五湖始助¶
胷中疆界拓我言随寓耳目移馬遷所以㳺㑹稽向令¶
俯僂但京國未必大放雄深詞君今濯秀雙溪水下語¶
不凡真可喜若使循為舉子文定自棘門兒戯耳古來¶
妙技如屠龍不療飢餒徒為工不如髙科取富貴如一¶
棗葉持鍼鋒挾冊将㳺随子國親賢况是諸侯客曽將¶
<pb:KR4h0054_WYG_001-2b>¶
好手冠南宮行當闊歩趨文石奮飛欲往氣莫降蒹葭¶
莽莽天雨霜揚瀾左蠡吞九澤大孤小孤插長江請停¶
詩筆莫容易大義聮翩且周禮(原注將改/經從徐)路途千里負¶
笈人併以經塗相指似¶
　　　大孤¶
大孤小孤在何許大磯小磯忽當浦顛風吹浪未肯停¶
猒聼蕭蕭打篷雨今春積雪深復深爛銀猶照廬山隂¶
狐裘欲脫未可脫蟻醁當斟誰與斟晚來潮靣烏如石¶
<pb:KR4h0054_WYG_001-3a>¶
遥㸔知是長魚脊篙人且下鐡狸奴更與風波鬭今夕¶
　　　二蟲吟¶
鯤鵬至大兮形載于荘周逍遥之篇蟋蟀至小兮名託¶
于周公七月之雅一則變化徙天池一則悲嗚入牀下¶
周公作詩陳艱難瑣屑如與婦子言天經地緯發真藻¶
特驅小物歸毫端鵬大無倫世無有揮斥八極隘宇宙¶
世人有眼不見鵬直頼莊周為不朽當年蟋蟀吟秋時¶
秦家宫殿隋家墀鵬飛雖占九萬里得地稳宻誰如伊¶
<pb:KR4h0054_WYG_001-3b>¶
大鵬擊水翔寥漠蟋蟀逢春死籬落二蟲得失何厚薄¶
天晴日午槐花落¶
　　　為舉子時所用方硯小童滌之誤傷其左角¶
巾箱硯子何處得溪翁用作待魚石博時不費杖頭錢¶
遂入余家掌文墨父祖相傳晚畀予自㓜相随真莫逆¶
七星象斗隐約明一口如池方寸窄憶曽携入對集英¶
僅畢春秋二三策後來随宦落江湖同上武昌題赤壁¶
定交首尾三十年晏子狐裘虞老屐村童唐突豈偶然¶
<pb:KR4h0054_WYG_001-4a>¶
一角㣲傷真可惜大禹圭璽猶缺殘因損不妨成友益¶
靈光一殿亦偶存小物本來甘弃擲賛經禆史則已多¶
論議失中天賜謫敬追子産謝叔向息黥補劓全吾璧¶
　　　詠豫章蕉葉素扇¶
寳月乘鸞空復情頗嫌㩗重愛携輕犀皮赤柄終傷俗¶
細骨洪蕉竟入清格調不殊蒲處士工夫全藉楮先生¶
文饒空賦桐花鳳絢麗虚成畵史名(原注李衛公有畵/桐花鳳圑扇賦)¶
　　　　海棠¶
<pb:KR4h0054_WYG_001-4b>¶
銜子來東海仙巢有鳳雛華開新棣蕚莟結小茱萸富¶
貴天專與嬌柔韻不麤輕盈飛燕趙韶麗彩鸞吳入譜¶
雖千品傾城但一株霧藏雲體魄霜染雪肌膚酒暈欺¶
西子冰姿笑藐姑暖風唇破玉寒雨淚凝珠蝶喜穿油¶
幙蜂羞賦蜜租葉如踈復密香似有還無淨灌岷江錦¶
濃施禁國朱欲眠湏客去佯醉索人扶劔外空逢杜黄¶
州却遇蘇已多歸綺繡唯未入氍毹(原注氈花多麤未/見有作海棠者)金谷¶
非佳妾雕隂是醜奴自珍紅頰輔應怪白髭鬚照樹呼¶
<pb:KR4h0054_WYG_001-5a>¶
銀燭澆叢命玉轤有詩曽送别無力為嘘枯尤物空凡¶
馬芳春過白駒尚憑花藻鑒摘句已成圖¶
　　　炊熟日有愴松楸¶
小樓吹斷玉笙哀春半餘寒去復來五歳不澆墳土上¶
望江心折刺桐開¶
　　　雪汀見二鷗三鵲對立¶
二鷗三鵲羽毛鮮立在方沙更可憐全似爛柯棊勢裏¶
白棊初讓黒棊先¶
<pb:KR4h0054_WYG_001-5b>¶
　　周弼¶
　　　弼字伯弜汶陽人文璞之子嘉定間進士江夏¶
　　　令有端平集十二巻荷澤李龏又選而序之曰¶
　　　端平詩雋¶
　　　序曰汶陽周伯弜與予同庚生同寓里相與徃¶
　　　來論詩三十餘年嘗手刋端平集十二巻行於¶
　　　世伯弜十七八時即博聞彊記侍乃翁晉仙已¶
　　　好吟洎長而四十年間宦游吳楚江漢足跡所¶
<pb:KR4h0054_WYG_001-6a>¶
　　　到皆有作於七國兩漢三國六朝隋唐之體靡¶
　　　不該備聲騰名振江湖人皆争先求市但巻帙¶
　　　中有晚學未能曉者稍多予恐有不行之弊兹¶
　　　於古體歌詩五言律七言律并五七言絶句摘¶
　　　其坦然者兼集外所得者近二百首目為端平¶
　　　詩雋俾萬人海中續芸陳君書塾入梓流行庶¶
　　　使同好者便於看誦吾伯弜平生心不下人今¶
　　　隔九原聞予此選必不以予為謬寳祐丁巳冬¶
<pb:KR4h0054_WYG_001-6b>¶
　　　至日荷澤李龏和父述¶
　　　石鐘寺¶
山前削成面山後不露骨何人戀巢居結屋寄突兀多¶
風鎻寒殿頻雨閉石窟筍透獅子傾草蔽鴟吻沒髑髏¶
串胡神纓絡纒古佛熹燈影摧殘槁栢香蓬馞丹葉夏¶
猶在緑樹暑未發坳徑鳴秋蛬閒堦起蒼鶻僧衣莓苔¶
侵齋鉢野萊掘梵庋止數巻矧能備巾拂奔波道塗間¶
體倦神屢竭大險阨在前醉夣魂恍惚信陋獲安處不¶
<pb:KR4h0054_WYG_001-7a>¶
勝塵土汨經房晚棲禪殆亦未易忽鐡風終日呌心頗¶
惡此物欲去欲住間征㠶已超越¶
　　　送覺新上人還越¶
古越多精藍名僧逓相接青林瓶盂聚丹壑楼觀疊今¶
乘秋濤便莫待寒雨渉何處聞鳴蛬虚廊掃黄葉¶
　　　琵琶亭¶
蕭蕭楓林青雜出間椅檟尚忍送行舟繫此木葉下雲¶
開星垂山水蕩月在野江空夜倀倀淚復誰滿把汀洲¶
<pb:KR4h0054_WYG_001-7b>¶
泥沙換葭葦顔色假變遷斐然殊感慨益以寡黄煙飛¶
髙桅絳雪當道灑餘春去不盡併放湓浦㵼豈無夜深¶
彈寂寞少聼者尚有沙灘人時時說司馬¶
　　　題蕺山僧竹閣¶
高閣俯人世越香清古岑林表山煙薄竹多苔色深露¶
笋翻曉籜雲房生晝隂天風自然來明月照我琴景豁¶
謝幽事竟日聆仙禽佳言出竒觀清梵揚空音子猷昔¶
好此故園今陸沉睠然顧兹賞蕭蕭生道心¶
<pb:KR4h0054_WYG_001-8a>¶
　　　牡丹¶
江南牡丹凡有幾徳安打頭歙為二金陵舊物間有之¶
池陽吳郡皆居次地近京畿種偏好鄂城栽接不草草¶
舂土篩泥繞畫欄石甃方壇净如掃當頭第一帶鞓紅¶
膩紫嬌黄别作叢盤盂追出最迎日碧玉萬片藏春風¶
寳葉絲絲帯縷金錦斑酒暈閒攅心翻騰梔茜亂朱粉¶
様各数名分淺深低樹猶高五六尺花重剛枝反無力¶
迥出層隂轉耐㸔始悟年深有真色晚添細雪來相簇¶
<pb:KR4h0054_WYG_001-8b>¶
露醒香魂冷方浴倚柱黄昏眼倍明頓覺夜䦨須秉燭¶
洛水芳林應更多不禁飛雨洗銅駝酥煎送酒有人在¶
草沒故園無柰何¶
　　　鄱陽湖¶
鄱陽湖浸東南境有人曽量三十六萬頃我昔乘槎渤¶
澥間眇視天溟坎蛙井浪何為而起於青雲之底日何¶
為而碎於泥沙之裏太極初分一物無天水相包若鷄¶
子揚瀾可供李白青州杓彭蠡付與盧敖洗龜殻斗大¶
<pb:KR4h0054_WYG_001-9a>¶
孤山沒處藏斸取來榰鼎鐺脚胸中八九吞雲夣似此¶
蹄涔亦何用安得快意大荒之東東復東指麾魚鱉騎¶
蒼龍¶
　　　賦建寕浦城李頻行祠詩¶
建安梨嶽老梨木刻作唐朝建州牧香爐忽動吹寒灰¶
浦城環翠隂風來嶺頭頑石盡能走澗下奔泉皆倒回¶
猿猱啼兮鬼嘯野六𤣥虬兮四驪馬想湏吟遶碧草亭¶
舉手高翻白雲冩峯為文通名夣筆楊公書堂曽散帙¶
<pb:KR4h0054_WYG_001-9b>¶
麗月鮮霞付與誰煙墅有人還築室田父何所祈贈爾¶
青麰黒桑椹里儒何所求贈爾黄粱布囊枕萬歳兮千¶
秋既往兮復留抽蘭心拆椒口簸南箕挹北斗不假竹¶
枝歌何湏折楊柳只用秦原妙絶詞傳入神絃薦春酒¶
　　　將適毗陵道中遇居簡上人¶
姑蘇觀下逢居簡㡌子欹斜衣懶散自言契闊漫東西¶
雖老猶能青白眼知音不在禪床乆抱刺懐書謹奔走¶
反舌無聲亂草間囬首盡成獅子吼荒蕪野寺孤城外¶
<pb:KR4h0054_WYG_001-10a>¶
赤葉黄蘆日相對午睡䨇鳩喚欲醒起傍生臺炙肩背¶
㺯筆濡毫摠蕭索尚餘酒量添於昨語盡横塘笛未終¶
東風滿靣楊花落匆匆觧䌫攙程去從此相期更何處¶
一椀官酤般若湯把手同看獨孤樹¶
　　　煙波亭避暑¶
澄江横匹練月洗黄羅扇捲盡白雲衣恒星撒沙見天¶
低欲就人夜色凝深澱歘吸動㣲光時絣斗間線凉亭¶
逼曠野軒楹敞三面萬象悉鋪陳隨機互遷變十歳逃¶
<pb:KR4h0054_WYG_001-10b>¶
虚空得此方一遍相對坐談𤣥終宵亦無倦只恐駸駸¶
催曉箭湧上東方老銅片湏著干求大帝君莫使陽烏¶
眼睛轉¶
　　　乆客思歸感興¶
乆客空江上閒吟對石門青山非遠近流水自朝昏夜¶
月添鄉夢春風入燒痕翻思南郭路迢逓隔烟村¶
　　　逸人壁¶
深僻人稀到天然野意成荷衝崩岸出草入廢泉生曝¶
<pb:KR4h0054_WYG_001-11a>¶
术充山貨抽茶當地征未須尋伴侣時有自來鶯¶
　　　江臯送别¶
把酒對汀洲相㸔發去舟迎風一分手驚浪幾翻頭燭¶
暗花消淚楓寒葉弄愁恐猶回首望終夕凭高樓¶
　　　白羊¶
路隔一重溪山深客易危驛亭惟有額官堠盡無碑竹¶
掛黄身虺林香白面狸得船争欲渡先奔槿花籬¶
　　　靈竺寺(有孟/宗祠)¶
<pb:KR4h0054_WYG_001-11b>¶
不因純孝者古寺若為安壁彩蝸遊遍爐香䑕踏殘鐘¶
聲&KR0008;破梃旛影颭危竿尚恐冬生笋時來竹外㸔¶
　　　送僧歸舊隱¶
自言歸去後只在故山邊紗㡌臨溪盥銅瓶傍水禪晝¶
閒松塔雨春盡草堂煙何故相抛捨沉浮逐世緣¶
　　　寄鶴林智福上人¶
深山高頂寺黄鶴舊曽留鶴去無蹤跡山僧幾白頭鳥¶
閒齋皷靜猿嘯佛燈幽宿約何時踐題詩向瀑流¶
<pb:KR4h0054_WYG_001-12a>¶
　　　送僧妙通遊平江萬夀寺¶
故鄉離幾日何處躡秋陵梵葉床頭樹唐衣壁面僧雨¶
花粘舊錫風籜掃寒簦新謁期相寄呵彈破小乘¶
　　　㽞别唐棲雲泉上人¶
水宿唐棲寺何縁更浹旬千山今日路三歳異鄉人小¶
殿眠身佛空廊折臂神歸時重作禮又拂一畨塵¶
　　　贈僧仲寳月溪¶
幽棲深絶地靜夜獨宜僧上下兩輪玉中間一片氷影¶
<pb:KR4h0054_WYG_001-12b>¶
收懸罟索光息過船燈獨坐觀心了無由更小乘¶
　　　送惟徳上人還黿溪¶
為愛林間寺幽閒少是非因抛蓽門業來着稻田衣石¶
蕨衝雲細山蔬膩雨肥禪居安穩後更莫啟柴扉¶
　　　送惠嵩上人住西山蘭若¶
孤雲無定迹又入亂山居既息禪機穩從敎世網踈曉¶
香嵓屋像寒呪石潭魚待我尋詩境看君坐隱廬¶
　　　送黄同甫¶
<pb:KR4h0054_WYG_001-13a>¶
人生各有安出易欲歸難古道春泥重孤城暮雪寒酒¶
鋒精似將詩業逺於官野榖如堪飽從君借鶡冠¶
　　　野橋¶
日暮野橋邊都歸醉客船數竿沙際日一片水中天影¶
落衝煙鳥聲移帯雨蟬殆非人境得江月又初圓¶
　　　楓橋寒山寺¶
江楓吟咏工幽寺冷遺蹤不改前朝路猶聞半夜鐘地¶
凉汀月皎村迥水烟濃試問誰曽見惟應獨有松¶
<pb:KR4h0054_WYG_001-13b>¶
　　　送胡宗原還天台山¶
故里杉松表歸程筍薤初盃多常失飯囊罄只留書海¶
墨收秦棄山糧食禹餘古來仙隱者多在赤城居¶
　　　千金寺¶
十載他鄉别春歸逐浪層晚晴沙市皷夜雨石橋燈帆¶
側摧乾葦衣寒脆薄繒舊時來往寺惆悵不逢僧¶
　　　菩提廢寺¶
野寺孤僧住當春亦掩扉曉鐘三板去昏杵一盂歸古¶
<pb:KR4h0054_WYG_001-14a>¶
屋垂山榧幽忩飬石韋未容行客憇荒樹兩鳩飛¶
　　　幽居漫成¶
便入空山住休傭漢省書薄雲翻藥畚斜日送柴車遠¶
業松花膩生涯薤葉踈抱琴誰共聼一尾食間魚¶
乍歸無定業蕭索帯村居神樹當中朽人家著外踈藻¶
痕千漂絮花影一床書何必為真隱相安便有餘¶
　　　鹿苑寺¶
分半作民棲猶藏一曲溪鵲窺蓮葉座僧占菜花畦白¶
<pb:KR4h0054_WYG_001-14b>¶
蠧魚銷粉青乾獸剥泥幸留唐刻在相伴峻廊題¶
　　　馬鞍寺¶
水國何年寺蕭條野渡邊僧驅田雀倦神抱海犀眠細¶
網垂秋屋殘燈泊暝船數家枯柳下猶有舊人煙¶
　　　雙林寺¶
杳杳雙林路林深不易登寺幽憐宿鳥地僻喜閒僧静¶
徹垂梁板寒銷背壁燈水邊人忽笑猿落過溪藤¶
　　　訪别¶
<pb:KR4h0054_WYG_001-15a>¶
聖代吟家衆無君衆體詩數竒官職見心苦道塗知積¶
夣難相寄流年自各悲金閨催製錦又復向黄陂¶
　　　溪館送别¶
旅館成佳集臨觴送逺征厨烟含燭㷔溪雨奪琴聲愁¶
動草邊色恨牽花外情明朝過平望應念隔春更¶
　　　晚泊¶
芳草渡頭猿夜吟孤舟一繫百年心舊遊零落不知數¶
客路經過空復尋暮雪關山千里鴈夕陽烟火數家林¶
<pb:KR4h0054_WYG_001-15b>¶
明朝嘆息東征士髪垢冠欹不欲簮¶
　　　秀野¶
小作幽園傍宅開只須數畆占樓臺石移林屋秋雲至¶
水帯松江暮雨來徑草散香迎過屐砌花分影䕃流盃¶
人家園囿應無數不似君能日幾回¶
　　　行吟¶
獨行沙岸不相携凖擬沿溪更渡溪藥蔓交加蟲上下¶
柳花撩亂蝶高低杖頭曉伴春雲石屐齒晴翻夜雨泥¶
<pb:KR4h0054_WYG_001-16a>¶
詩就隨時為人冩等閒抽盡錦中題¶
　　　吳山仁王寺¶
山寺憑高夕未昏上皇曽此定乾坤甌閩散驛縁江島¶
龕赭收潮入海門細雨亂花唐輦道淡煙踈柳漢營屯¶
何時汴水東流畔君返宸居臣故園¶
　　　感事¶
書劔悠悠屢變遷老諳多故始知天汗青每愧抛長日¶
髪白無由逐少年暮雨暗消江岸柳曉霜初透野池蓮¶
<pb:KR4h0054_WYG_001-16b>¶
此心懸解何湏語人問惟應一指禪¶
　　　過荻港¶
波眼沄沄浪復輕稍甦羇束過清明倩人覔路先尋酒¶
乆客懐鄉始見餳松下紫芽肥野菜竹間青葉帯山櫻¶
自從一别齊安後直到今朝始聼鶯¶
　　　烏衣巷¶
日落凭欄感慨頻長干橋畔冷殘春桑田蕪没徒多事¶
蘭玉叢生更幾人風暖影翻花外燕雨多痕蝕草間鱗¶
<pb:KR4h0054_WYG_001-17a>¶
堪嗟羣從成功後不及鍾山一尉神¶
　　　送趙山臺赴江隂¶
匆匆何事觧朝衣甫為君王領一麾歴考近來成故事¶
就遷長是未多時寒更夜徹防淮柝曉舶晴翻出海旗¶
不乆赤蹏應已到只須畧賦練江詩¶
　　　滕王閣¶
高閣巍峩接水濵興亡纔問便傷神鳴鸞東閣知何處¶
跨鶴西山别有人柳映落霞江渚暮草鋪斜日野田春¶
<pb:KR4h0054_WYG_001-17b>¶
羣鷗亦厭多悲感偏與忘機客最親¶
　　　道中有感¶
遠程已過經行處别有逶迤古道存寺已寂寥猶有殿¶
水纔窮盡又逢村一株枯木人分路十里飛花客過門¶
畢竟悉依生處樂不知何事别家園¶
　　　南樓懷古五首¶
昔人有意乆經營極望寒蕪遠更平三國斾旌羣鵲散¶
六朝樓閣一鳩鳴雪消晴嶂沉孤壘風打寒潮入廢城¶
<pb:KR4h0054_WYG_001-18a>¶
多少怨魂銷不盡草根燒斷又還生¶
事乆銷沉只等閒好將深意逓相叅舳艫宵遁誰思忖¶
裙屐春遊自笑談西日瘴回迷漢沔北風波逆上江潭¶
隔城方唱招魂引一拍殷勤至再三¶
茫茫迂曲度平川何處孤村近水邊煙䕶劉琮殘壁壘¶
雨沉黄祖舊樓船寒沙細擁菰蘆地破隴斜耕苜蓿田¶
見說去年秋潦後更無茅屋起炊煙¶
幸際清時息五兵舌頑無處說縱横蟻封一夣難分别¶
<pb:KR4h0054_WYG_001-18b>¶
蝸角千年强鬭爭丹壁郵亭新蜀道白樓烽戍古邾城¶
自知夜半徒興舞移遠寒鷄不使鳴¶
夕陽光退杳難憑欲問江鷗只怨憎得意舉帆燒北岸¶
傷心流涕鎻西陵雪消蜀貨千檣下風順吳鹽萬斛増¶
且趂一樽相暖熱自非乘醉莫來登¶
　　　夏日泛袐湖¶
朝來泛舟花滿湖亭午返棹風相呼已收波浪入菱芡¶
晚開雲日媚菰蒲羣飛皷翼數沙鴈一去没頭雙野鳬¶
<pb:KR4h0054_WYG_001-19a>¶
少留霽色定堪玩可惜歸程時已晡¶
　　　黄溪¶
怱怱寧不恨飄零轉更分岐過别汀世事總如迂曲路¶
年華都付短長亭冡桃褪蘂無人色社櫟盤根作鬼形¶
心自感傷人豈識回頭猶顧峴山青¶
　　　㑹稽山¶
衣冠從昔化文身峻嶽當天自有神秦帝刻碑三十載¶
越王棲甲五千人江連雲氣分南紀海接星河近北辰¶
<pb:KR4h0054_WYG_001-19b>¶
畢竟興亡誰可料但聞陵谷變飛塵¶
　　　題西湖竹閣寺¶
精舍蕭踈近水凉分明一徑緑沉槍就移山近湖皆隱¶
放出樓髙寺倒藏春透露梢齊曲檻曉翻風籜過修墻¶
長堤花盡人稀少來聼蟬聲伴夕陽¶
　　　贈唐棲寺僧¶
山門寂寞唐棲寺别去閒居又一年草暗暮田羣鴈遠¶
花明春院一僧禪雲房夕磬浮清雨水殿寒燈宿細煙¶
<pb:KR4h0054_WYG_001-20a>¶
作得詩成無寄處幾回遥認隔溪船¶
　　　留題唐棲寺¶
僧房十日相留戀為怯生寒未到家挿岸斷氷妨蕩槳¶
入簷飛雪助煎茶香臺穴碎逃秋蟻古殿巢翻失暮鴉¶
惟有溪梅最禁耐傍籬爭發向陽花¶
　　　羅家洲¶
對港近村俱有路扁舟倍覺往來頻入秋破褐惟存線¶
盡日收錢不滿緡逺岸冷沙啣墜葉淺灘寒水卧枯蘋¶
<pb:KR4h0054_WYG_001-20b>¶
未知行役何時斷縱使更深亦喚人¶
　　　送人之荆門¶
昔年此路逹王畿荒燒畬煙事已非山向崤函空北望¶
水隨江漢自東歸凄凉坂路征車逺寂寞郵亭候火稀¶
遥想思鄉怨岐路杜鵑花發鷓鴣飛¶
　　　採香涇¶
繒甲如荼䕶此臺玉顔憔悴錦㠶來一溪香草無蜂過¶
千里空葭有鴈回響屧蘚埋丹鳳迹縷衣花變粉蛾灰¶
<pb:KR4h0054_WYG_001-21a>¶
誰知子夜歌殘日樹滿西山似緑苔¶
　　　浮遠¶
横障瀰漫恃此丘長江東騖轉湍流波間去海無多里¶
沙際鋪淮輙數州風勢起花山郭暗潮聲侵樹野田浮¶
無由望徹蒼茫外回首斜陽總是愁¶
　　　鄱陽湖四十韻¶
巨浸連吳越高躔直斗牛𤣥明開别府江伯匯支流象¶
緯元精逼神姦袐怪裒番君䟽帯礪彭蠡壯襟喉赴隙¶
<pb:KR4h0054_WYG_001-21b>¶
如無地凴壖忽有州津涯逾冩潤窟宅定刳幽島認瀛¶
鰲戴濤疑陣馬蒐珠跳憐雨駛鏡滑識風收樹帯喬枝¶
隱山餘短碧浮窺覘疲罔象䁹睨态陽侯漾月都迷皓¶
蒸雲間作油涵濡均藻荇冗長到蝦鰍蜃幻晴虚閣龍¶
腥夜㧞湫萬尋縣圃玉一帯洞庭秋盈縮知誰紀吞并¶
似力揫鯉矜封赤鯶龜笑斥朱眸嵌竇扶桑齧珍文匠¶
石鎪鷗羣馴野客蚖肆傲潜蚪罟數筐零霰檣輕弩激¶
鍭孰分浮瓠澨或訝繞蛇丘絃索延商婦舽艭送莫愁¶
<pb:KR4h0054_WYG_001-22a>¶
陶朱誠得䇿神禹想遺憂端稱潺湲弄非無隱伏摉豆¶
分高下渚葦視去來舟血脉乾坤活瘡痍稼穡瘳披猖¶
包息壤𤨏碎略浮漚蓮女嬋娟棹漁郎芼燥甌有人搴¶
繡被無客傲鸘裘貨貝窮乾没醪羞肅丐求束枯論沃¶
釡戒覆比傾輈衆水杯盂外佗年吐納尤鵲填功未議¶
鯨吸志應酬何事輕思濟吾防果未周阽危心骨醉飄¶
泊靣顔羞敢計乘桴去何知戴笠遊片㠶真擾擾隻影¶
轉悠悠卑濕嗟(一作/羞)梁傅星霜挂魏牟勞歌慙孺子破¶
<pb:KR4h0054_WYG_001-22b>¶
簏付平頭烏豉緣蓴置黄粮為鱠謀清螺取歸日穩棹¶
聼夷猶¶
　　　仲宣樓¶
仲宣徙倚思歸後又復誰傳獨歩名自昔城闉雖尚在¶
至今波浪未嘗平半規赤日沈荒渚一縷黄煙起廢城¶
梅落碎花催塞色葭横響葉弄邊聲驚寒牧馬頻西顧¶
趂暖賔鴻漸北征况乃有懷傷歳暮登樓那不動鄉情¶
　　　冷泉幽憇¶
<pb:KR4h0054_WYG_001-23a>¶
水源窮不盡垢膩生春襪未敢輙揭流且向幽亭歇¶
　　　溪亭話别¶
芳時談古調霅浦少同人花日桃花外歸船便隔春¶
　　　歳除思歸¶
山妻書到多日野渡舟横幾回想見溪邊亭上故人待¶
我啣盃¶
春風氷斷千尺曉霽雲開百重何處溪橋爭渡誰家山¶
寺聞鐘¶
<pb:KR4h0054_WYG_001-23b>¶
野屋定堆落葉山徑應鋪石蕪一别經秋不到隔籬黄¶
犬誰呼¶
　　　題湖上壁¶
寒食風埃滿客襟西湖煙雨送愁頻日高未起鳥呼夢¶
春晚不歸花笑人¶
　　　贈别水雲翁¶
離離䨇鬢似秋蓬慣逐沙鷗與斷鴻漂母磯頭春水濶¶
扁舟何處繫東風¶
<pb:KR4h0054_WYG_001-24a>¶
　　　烟中梅¶
冷花踈蘂竹間横淺薄籠烟淡作晴怊悵野橋春水斷¶
幾回相見不分明¶
　　　贈從古上人¶
山僧䄂出新詩巻字字馨香撲人面清晨何處展㸔來¶
捲得梅花兩三片¶
　　　囬山僧書就題書尾¶
憶昔同行題落葉寺前枯樹鶴巢邊不知今度苔枝上¶
<pb:KR4h0054_WYG_001-24b>¶
多少秋蟲已化蟬¶
　　　寄雲泉僧永頥二首¶
書來只說住高峯不記松林第幾重欲㨂青巒問茅舍¶
秋山一様白雲封¶
誦罷南華誰得聞兩川寒玉一禪身松邊彈石低聲念¶
莫引龍來變作人¶
　　　逢僧文禮二首¶
空山落日又逢僧雨雜塵灰滿㡌紋但憶來時門不掩¶
<pb:KR4h0054_WYG_001-25a>¶
麝香偷卧石床雲¶
師說古香寮舊開鮑昭曽為惠休來至今猿鶴猶知敬¶
靜對寒星禮碧苔¶
　　　四聖觀¶
小園寛占一山孤别有墻遮古觀居到了恩波攔不住¶
水忩遊出放生魚¶
　　　女墳湖¶
石龜無語對東風海鶴曽迷曉市中三十六鱗朝夜月¶
<pb:KR4h0054_WYG_001-25b>¶
玉釵人在水晶宫¶
　　　詠史二首¶
一曲呼凰下九霄石臺春動海山遥周秦戰血縱横盡¶
猶卧白雲吹洞簫¶
碧樹童童䕃屋廬分明青盖畵龍車南陽病叟成何事¶
便謂枯池沽得魚¶
　　　客樓¶
水國秋清潮半生越王臺殿鎻荒城西樓一夜思歸客¶
<pb:KR4h0054_WYG_001-26a>¶
斜倚朱欄獨聴笙¶
　　　送人遊西山三首¶
昔人深夜看星斗鎮壓靈壇尚有符偷冩只應蒼䑕慣¶
幾行丹篆繞春蕪¶
鎻斷寒蛟亦有神冷波寒水病殘身誰收匙鑰權相借¶
畧放天池洗白鱗¶
抽鈆㸃汞舊臺荒何處捜尋舊草堂誰見洪崖最深處¶
一坑泥䕶石中黄¶
<pb:KR4h0054_WYG_001-26b>¶
　　　下渚秋暮¶
淺灘近渚沙相接水落漁人朝暮渉摵摵風鳴若雨來¶
繞堤吹散乾荷葉¶
　　　題野廟¶
野廟荒蕪到掩扉寂寥香火客來稀年年歸燕相看覷¶
空滴春泥損畵衣¶
　　　顯應觀桃花¶
白雲隨鶴乘將去深碧桃花滿故宫三十六簧明月夜¶
<pb:KR4h0054_WYG_001-27a>¶
不知何處吸春風¶
　　　溧陽桃花¶
見說謫仙曽到此東風千樹鎻雕墻游人偏向花間酹¶
雨濕春泥噴酒香¶
　　　風惡偶成二首¶
柔櫓雙隨下水船亂㠶輕柂逓相先無端繫着山村岸¶
高枕蘆芽對雨眠¶
三日要行還止住冷沙寒水暗消春一千四百蕪湖路¶
<pb:KR4h0054_WYG_001-27b>¶
怨雨愁風多少人¶
　　　秋日馬上詩¶
本無謀畧強談兵每媿臨邊病未能筋力豈知猶可喜¶
一鞍千里到江陵¶
　　　思歸¶
閙裏看山不識真偶來軒檻振衣塵諸峯便覺移相就¶
分付春風欲去人¶
㸃㸃楊花飛滿洲只應催促送行舟非關向晚傷心事¶
<pb:KR4h0054_WYG_001-28a>¶
自怯春寒不肯留¶
盡日憑欄客興濃山雖西遶水還東便乘春暮家園去¶
猶及棠梨滿徑風¶
自覺才踈乆願歸敢將山色便相依漢家事業雖全盛¶
亦放梁鴻一箇飛¶
　　　道間偶成¶
彎彎田角路周遭摘盡柔桑露淺蒿無限寂寥門半掩¶
一車偏建夕陽繰¶
<pb:KR4h0054_WYG_001-28b>¶
　　　牡丹¶
莫對餘春起嘆嗟最難保守是繁華君看南渡百年内¶
看到子孫能幾家¶
　　　延山渡¶
解㠶登岸作山遊林木茅茨共一丘數日驟寒消不盡¶
尚餘殘雪䕶松瘤¶
　¶
　江湖後集巻一¶
